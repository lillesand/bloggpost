# Mobilåret 2016
Vi nærmer oss med stormskritt slutten av 2015. Hva er vel da bedre enn å komme med noen høyst subjektive spådommer/skudd i blinde om året som kommer. Som profesjonell synser er det min glede å kunne dele mine meninger om noen av trendene jeg tror blir viktige i 2016. Det er mange andre temaer og trender man også kunne diskutert, men det får vi ta ved neste korsvei.

## 2016 blir året der
**... smartklokker blir allemannseie!** Neida. Joda. Det er ingen tvil om at smartklokker har vært en av de største snakkisene dette året, men det har foreløpig ikke blitt noen game changer. Smartklokker for meg tilbyr fortsatt kun funksjonalitet som er kjekk å ha, og forsvarer ikke prisen. Unntak er type Pebble og sportsklokker, da disse gaper over langt mindre. Jeg synes også deler av Googles strategi har feilet, med det at å sjekke notifications på klokka skal være mer akseptert i sosiale settinger. Terskelen for å se på klokka er utrolig lav, og for min del kunne man like godt tatt opp telefonen. Det er like "uhøflig" ovenfor andre. Men selv om det ikke har tatt av enda, ser jeg flere lyspunkter som lover bra for videre utvikling. Det første er Apple Watch. Man kan si hva man vil om Apple, men de går sjelden inn i et marked uten at de har knalltro på det. De har også den egenskapen at de klarer å engasjere brukere på en helt annen måte enn de andre tilbyderne. Dersom de klarer å overbevise den såkalte "Generation Z", så finnes det helt klart muligheter. Det blir også spennende å se hva Samsung kommer med. Vil de fortsette med sitt eget OS, eller satse mer mot Android? Utfordringen blir uansett for alle produsenter å kunne tilby noe som brukerne _må_ ha. Det er vanskelig å finne en silver bullet her, men jeg mener killer features ikke kommer av at man kan tilby samme funksjonalitet som på mobil, bare på en annen måte. Man må løse et faktisk behov og ikke bare være en "nice-to-have". Det finnes såklart unntak, og de som er smartere enn meg har nevnt helsesektoren som et potensielt område. Det ligger uansett et stort mulighetsrom i neste del, som omhandler å bruke kontekstuelle data gjennom context awareness.

**... context awareness kommer for fullt.** Context awareness har lenge vært et tema, og alle som kan litt om kunstig intelligens har antakeligvis hørt et og annet om det. Eventuelt om man har brukt tjenester som for eksempel Google Now. Årsaken til at det er på vei tilbake nå, tenker jeg er todelt. Vi har nå teknologien til å lage noe som faktisk kan brukes. Vi har bedre hardware enn noen gang, IoT er i vinden som aldri før og man er tilgjengelig hele tiden. I tillegg, har man tilgang til større mengder data om en bruker, ettersom han eller hun tar i bruk flere og flere digitale tjenester. Det interessante blir da hvordan man kan utnytte dette. Kan for eksempel et flyselskap som også er en bank, promotore bestilling av ferie når man får lønn? Kan et postkontor ha beacons som detekterer når du kommer inn, for så å registrere hos kundebehandleren at du skal hente en pakke? Det er en spennende utvikling, og kombinasjonen av context awareness, IoT og mobiltelefoner/wearables vil være verdt å utforske mer.

**... betalingsapper baner vei.** Uttrykket "å vippse" har blitt like stuerent som "askefast" og "finanskrise", og vi har i tillegg alternative tilbydere som MobilePay og mCash. Men hva betyr dette for oss som brukere, annet enn at teknologi er kult? Jeg tenker at det er med på å pushe brukere inn i en mer digital hverdag. Når flere betalingstjenester kommer på plass, vil det komme nye utfordringer. Hva personvern angår, må man nå tenke mer over hva det å faktisk miste telefonen innebærer. Kort og godt tror jeg at dersom man benytter seg av betalingsmuligheter på mobil, så må mobilen behandles som et hvilket som helst annet betalingsmiddel. Det vil derfor være viktig å legge til rette for at brukere både kan skru av og på tjenester like enkelt som det er å sperre et bankkort. Som en ekstra kommentar nå som banker også velger å bruke fingeravtrykk som påloggingsmekanisme, vil dette forsterke inntrykket om at personvern og sikkerhet vil være viktig. TouchID på iPhone er tross alt bare glorifisert pin-kode, dersom man støtter fallback-mekanisme.

**... behovet for fullstack nativeutviklere viser seg.** Misforstå meg rett, det vil fortsatt være behov for spesialistkompetansen apphus og byråer kan tilby. Disse kan ofte konkurrere på andre premisser og leverer svært gode løsninger. Det jeg sikter mot er at apper nå er en naturlig del av en kundeportefølje. Og hvorfor skal man ikke da behandle de som det? Det er store fordeler i at en apputvikler kan ta eierskap til hele stacken, helt i fra database til webtjenester og appkode. For videreutvikling og forvaltning er dette helt prima, og aktører som kan tilby dette vil få mye spennende å gjøre fremover. Dette innebærer dog at man setter seg inn i apputvikling og følger standarder. Selv om for eksempel Android skrives i Java, er ikke Android-utvikling og Java-utvikling det samme. 

**... multiplattform vil fortsatt være viktig.** Enten vi snakker om Xamarin, React eller det neste store, tror jeg mulighetene disse tilbyr vil være relevante for prosjekter. Nå som apputvikling modnes begynner man også å se de langsiktige virkningene av valgene som ble tatt da man satte igang med å lage apper for første gang. Sånn sett er man bedre rustet til å ta overveide avgjørelser ved oppstart av nye prosjekter, uavhengig av hvilke faktorer man vektlegger. Min foreløpige spådom angående React Native er at 2016 blir året der det enten blir "publish or perish". Per dags dato ville jeg vært forsiktig med å sette igang utvikling av et stort prosjekt med et rammeverk uten full native støtte, der mye av tiden ville gått med på å skrive native moduler.

**... Windows 10 vil bli et veiskille for Microsoft.** Ser vi kun på mobildelen av Windows 10 
**... Virtual Reality tar steg.** Spennende nyheter har kommet i 2015, og er på vei i 2016. Både Samsung og Microsoft lanserer enheter, og hvertfall spillbransjen er nå godt i gang med å se bruksområder. Jeg for min del har mest troen på mobile VR-løsninger slik som Samsung Gear VR, og for apputviklere vil det jo være det mest relevante. Det blir spennende å se hva Google kommer med. CardBoard er vel og bra, men når ikke opp til de beste i klassen. Jeg håper noe skjer på den fronten, og at det ikke blir vendor lock-in til en spesifikk produsent. Noe sier meg også at Apple brygger på noe stort. Ryktebørsen skal ha det til at de allerede er igang med å skaffe seg relevant teknologi og patenter. Jeg tror uansett 2016 blir året der man begynner å se for seg praktiske anvendelser av VR, der det tidligere har vært begrenset til en tur med berg-og-dal-bane. En stor utfordring på generell basis, blir hvordan man kan unngå at brukerne blir bevegelsessyke.



# Oppsummert

Vi har et spennende år foran oss. Jeg er ikke i tvil om at mobil både må og vil være et fokusområde i 2016. Noen er kanskje i startgropen angående det å utvikle mobilapper, mens andre ser på det neste steget. 


- betaling // Check
- Apple watch/Android wear -> Kanskje litt om mine meninger
- IoT
- Treningsarmbånd
- Context Awareness (Beacons?)
- Multiplattform fortsatt et tema (react native, xamarin, fuse)
- VR (Samsung Gear Live)
2016.
- Behov for fullstackutvikleren 
  - Ta beslutninger om valg av rammeverk osv med forvaltningskost i bakhodet
  - Testbarhet
  - Modenhet for store apper
  - Alle MÅ ikke ha en app lengre, en app er bare en del av porteføljen.
- Nye Wearables
- Mer Context Awareness
- Generation Z: Har ikke motforestillinger mot å prøve nye teknologier, e er vant til de
- Windows 10: universal apps. Enklere porting av iOS og Android-apper
